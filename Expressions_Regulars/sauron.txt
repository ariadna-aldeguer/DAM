Sàuron romandria a la Terra Mitjana per més de 16.000 anys, molt més que tots els seus principals enemics, excepte potser Círdan el Fuster de Vaixells. Com abans s'esmenta, Sàuron és un Ainur, un dels Maiar, comptat entre el seguici d'Aulë, el ferrer, pel qual tenia alts coneixements en aquest camp. Però Sàuron també tenia molts altres poders: el poder de canviar la seva forma a la que volgués, poder que va utilitzar per enganyar els nóldor més d'una vegada, i als homes de Númenor.

També podia manejar els esperits menors i invocar-los (d'allà potser el nom de Nigromant o Bruixot), i també podia cridar esperits malignes i posar-los dins de criatures monstruoses (d'on treu el nom de Senyor dels Licàntrops; ell mateix es va transformar una vegada en un llop terrible). Podia crear il·lusions en les persones de ment feble, entre molts altres poders. Des que és corromput, Sàuron es converteix en el més temut dels servidors de Mórgoth, i es diu que és possible que Sàuron fos dels més poderosos entre els Maiar. Sabem tanmateix pels escrits de l'autor que Sàuron temia profundament Melian la Maia, esposa de Thíngol, i mai no es va atrevir a desafiar-la. 